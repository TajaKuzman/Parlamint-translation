Gospođe i gospodo zastupnici počinjemo s postavljanjem pitanja Vladi odnosno pojedinom članu Vlade u skladu s odredbama Poslovnika članka 132. do 139.
Aktualno prijepodne održava se na početku svake sjednice prije prijelaza na prvu točku dnevnoga reda.
Prvi na redu za postavljanja pitanja je zastupnik Milorad Pupovac.
Izvolite.
Zahvaljujem gospodine predsjedniče.
Poštovane kolegice i kolege.
Poštovani gospodine predsjedniče Vlade.
Volio bih da vam ovo pitanje ne moram postavljati i da početak svoje Vlade ne vezujete i ovaj Aktualni sat uz ovu vrstu pitanja, ali nažalost u ime kluba SDSS-a moramo to učiniti, zbog toga što je sanacija i obnova niskonaponske mreže trebala biti završena do 2008. godine.
Danas smo 2016. taj proces nije završen.
Zadnja sredstva koja su uložena bila su u Vladi iz 2011. godine, od tada nažalost niti HEP niti ministarstva koja su se time bavila i u međuvremenu prebacivala odgovornost s jednih na druge, nisu omogućila da se u 83 sela i zaseoka na području 25 općina i 6 županija taj posao završi u selima koja su mahom povratnička srpska sela.
Iz tog razloga, gospodine predsjedniče Vlade, vjerujemo da ćete vi zajedno sa svojom Vladom iznaći rješenje da se ovaj već pomalo sramotan, sramotno stanje promijeni i da ljudi koji po zakonu imaju pravo na struju, koji po zakonu obnove imaju pravo da im se struja priključi 30 dana nakon završetka obnove ne čekaju tolike godine da bi mogli imati ono što većina ljudi dobije po osnovi zakona ili po osnovi nužne potrebe.
Zahvaljujem zastupniku Pupovcu.
Odgovor, predsjednik Vlade.
Prije svega lijepi pozdrav svim zastupnicama i zastupnicima Hrvatskoga sabora, poštovani predsjedniče Sabora, uvaženi kolega Pupovac.
Upoznat sam sa problemom kojeg ste sada spomenuli, a riječ je o nedovoljno brzoj elektrifikaciji onih područja koji su naravno bila obuhvaćena ratnim stradanjima u vrijeme agresije na Hrvatsku.
Znate da je Hrvatska država uložila velika sredstva i u obnovu i u stambeno zbrinjavanje od procesa mirne reintegracije pa do danas.
Zahvaljujem predsjedniče Sabora.
Poštovani ministre Dobrović, molio bih vas da malo pojasnite stanje i aktualnu problematiku vezanu uz poticanje obnovljivih izvora energije u RH.
Evo molio bih odgovor.
Hvala lijepo.
Pozdravljam predsjednika Sabora, hvala na pitanju saborskom zastupniku Grmoji, srdačno vas sve pozdravljam.
Dakle prva stvar koju vrijedi reći da je povećanje udjela obnovljivih izvora energije u energetskom sustavu RH potrebno i poželjno.
Dakle i praktički mi smo se obvezali, imamo postojeće obveze, imamo i one koje upravo i ratificiramo, dakle sa ciljem smanjenja ovisnosti o posebnim gorivima.
Zastupnik Prgomet vrijeme.
Premašili ste pola minute.
Koji će biti postupci u smislu pomoći Hrvatskim braniteljima Bosanske Posavine.
Hvala lijepa cijenjeni kolega Prgomet.
Otvorili ste jedno od najvećih političkih pitanja s kojim smo bili suočeni u proteklih mjesec i nekoliko dana od kada smo preuzeli odgovornost Vlade RH.
Kolega Salapić zahvaljujem na pitanju.
Mi smo u izbornoj kampanji naglasili da je za novu hrvatsku Vladu Slavonija prioritet.
A ja sam nekoliko puta kazao da Slavonija za nas ne počinje tamo gdje kreće ovih pet tradicionalnih slavonskih županija, već bi slobodno mogli reći da Slavonija započinje i u Moslavini i na Banovini i u Podravini i ide dalje i u Slavoniju i u Baranju i zapadni Srijem.
To govorim stoga što smo svi svjesni i gospodarskih poteškoća i demografskog vrlo nepovoljnog trenda kojim svjedočimo u Slavoniji.
